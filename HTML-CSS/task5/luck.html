<!DOCTYPE html>
<html lang="uk">
<head>
    <meta charset="UTF-8">
    <title>Luck</title>
    <link rel="stylesheet" href="style.css">

</head>
<body>
<div class="menu">
    <ul id="menu">
        <li><a href="index.html"><u>Головна</u></a></li>
        <li><a href="lviv.html"><u>Львів</u></a></li>
        <li><a href="vinnucia.html"><u>Вінниця</u></a></li>
        <li><a href="luck.html"><u>Луцьк</u></a></li>
        <li><a href="ternopil.html"><u>Тернопіль</u></a></li>
    </ul>
</div>
<div class="title"><b>Луцьк</b></div>
<div class="links-block">
    <img src="img/lyck.jpg" alt="">
    <ul>
        <li><a href="#name">Назва</a></li>
        <li><a href="#ancient-period">Давньоруський період</a></li>
        <li><a href="#as_part_of_the_grand_duchy_of_lithuania">У складі ВКЛ</a></li>
        <li><a href="#as_part_of_the_commonwealth">У складі Речі Посполитої</a></li>
    </ul>
</div>
<div class="content">
    <div id="name">
        <span class="block-title">Назва</span>
        <p>Сучасні мешканці міста Луцька лучани зберегли незмінною стародавню назву племені «лучан», що мешкало в
            околицях міста Луцька та в Луцьку. Місто розташоване на перетині торговельних шляхів, що вели до країн
            Заходу та Балтії, Луцьк поступово перетворився на важливий економічний центр; судноплавні артерії з'єднували
            місто з Києвом, портами України та інших чорноморських держав. Однак розвиток стародавнього Луцька був би
            неможливий без вигідного оборонного розташування — з півночі та заходу межі міста визначалися вигином ріки
            Стир, на півдні протікав Глушець, схід оточили непрохідні болота. Звідси і назва міста — Лучеськ — від слова
            «лук», тобто «колін, вигин ріки». Інша легенда пов'язує назву «Лучеськ» з ім'ям вождя східнослов'янського
            племені дулібів — Луки, який і започаткував стародавнє місто.
        </p>

    </div>

    <div id="ancient-period">
        <span class="block-title">Давньоруський період</span>
        <p>Існують інші легенди про назву міста. Вперше згадка про Луцьк з'явилася у Іпатіївському літопису (датована
            1085 роком), який вже тоді вказав на досить істотний розвиток міста. Близько 1000 року Володимир I Великий
            приєднав Волинь до Київської Русі і збудував у Луцьку фортецю, що згодом перетворилась на істотну перепону
            на шляху загарбників. Ця фортеця витримала облогу військ польського короля Болеслава II Сміливого, Андрія I
            Боголюбського, галицьких князів Володимира Володаревича та Ярослава I Осмомисла. Місто тривалий час було
            нездоланною перепоною на шляху татаро-монгольської орди, однак у середині XIII століття лучани були змушені
            зруйнувати свої оборонні укріплення. Вже у ті часи Луцьк відігравав роль економічного та адміністративного
            центру Волинського князівства, яке у складі Галицько-Волинської держави перегорнуло одну з найважливіших
            сторінок українського державотворення.
        </p>
        <p>1340 року Луцьк отримує статус столиці Галицько-Волинського князівства. В цьому ж часі зводиться резиденція
            князя Любарта — Луцький замок. Це одна з небагатьох давніх споруд готичного стилю, які збереглися в Україні.
            Замок має три вежі: В'їзну, Владичу і Стирову. Всередині замку розташовувався кафедральний собор Івана
            Богослова — храм класичного візантійського стилю. У XV столітті в ньому висвячували московських єпископів. З
            амвону церкви виголошував свої палкі проповіді Петро Могила. Розкопки давнього храму в середині 80-х років
            XX століття виявили за апсидою церкви поховання титулованих осіб, зокрема — князя Ізяслава Інгваровича, син
            Інгвара Ярославича, який загинув під час битви на річці Калка. Історики припускають, що саме тут був
            похований і Великий князь Любарт.
        </p>
    </div>

    <div id="as_part_of_the_grand_duchy_of_lithuania">
        <span class="block-title">У складі ВКЛ</span>
        <p>1388–1430 — роки князювання литовського князя Вітовта Великого. Луцьк він обирає другою після Вільно своєю
            резиденцією і місто, практично, стає столицею Литовського князівства. Разом з Вітовтом до Луцька приїздять
            вірмени. Вони були чудовими будівничими — майже усі кам'яні споруди Луцька, Львова, Кам'янця-Подільського
            зведені саме вірменами. Тогочасний Луцьк — місто напрочуд інтернаціональне. У мирі і злагоді тут мешкали
            українці, поляки, євреї, караїми. Кожна громада мала свою святиню (церкву, синагогу, кірху, кенасу), систему
            податей та особливі архітектуру і планування кварталів. 1429 року в Луцьку відбувається з'їзд наймогутніших
            монархів Європи з метою обговорення проблем захисту Європи від османських завойовників. 28 липня у таборі
            коло Заслава великий князь литовський Олександр видав грамоту на переведення Луцька з волинського на
            маґдебурзьке право[3]. Луцьк пережив війну 1431 року. 4 вересня 1437 року князь Свидригайло уклав у Львові
            «провізоричну» угоду з «польськими панами», за якою олеський староста Ян з Сєнна і Олеська та каштелян
            мендзижецький Вінцентій з Шамотул зайняли Луцьк. За даними Яна Длуґоша, в січні 1438 року вони віддали місто
            князю Зигмунту Кейстутовичу.[4]
        </p>
        <p>Саме тут українська політична верхівка переховувалася від татарського війська наприкінці XV століття. Відомо,
            зокрема, що 1506 р. старостою луцьким був Федор (Федько) Янушкевич, а з 1507 р. Острозький Костянтин
            Іванович. Звідси поширювалась культура на решту русинських земель, зокрема — Волинське право і Волинський
            статут. Тодішній Луцьк у колі інтересів не лише Великого Литовського князівства, а й могутніх Російської та
            Австро-Угорської імперій. Тут свою резиденцію влаштовує і польський королівський канцлер Альбрехт Радзивілл.
        </p>
        <p>Починаючи з кінця XVI ст. Луцький замок втрачає значення оборонної твердині, проте місто залишається
            світською і духовною столицею краю. З огляду на велику кількість сакральних споруд сучасники називають його
            «Римом Волині», а польський поет Себастьян Кльоновіц так згадує про Луцьк: «Хто ж міг би минути Луцьк, місто
            пісні достойне?..» (1584 р.)
        </p>
        <p>Активні торговельні зв'язки також певною мірою зумовили строкатий національний склад тогочасного Луцька.
            Окрім українців, тут проживали литовці, поляки, вірмени, татари, євреї та караїми.
        </p>
    </div>


    <div id="as_part_of_the_commonwealth">
        <span class="block-title">У складі Речі Посполитої</span>
        <p>1569 року внаслідок Люблінської унії волинські землі переходять під владу Польщі, а Луцьк стає столицею
            новоутвореного воєводства і резиденцією воєвод. Місто поступово полонізується, оскільки правові гарантії
            руської шляхти і руського духовенства залишились лише на папері.
        </p>
        <p>Прибулі на конвокаційний сейм 1573 року посли князя Юрія Слуцького з Луцька передали коронним сенаторам лист,
            в якому Юрій Слуцький віддавав під опіку сенату своє князівство і просив місце в сенаті.[5]
        </p>
        <p>1595 року місто здобувають козаки Северина Наливайка.
        </p>
        <p>З метою опору ополяченню і Берестейській церковній унії (1596 р.) в Луцьку на початку XVII ст. виникає
            православне братство. 1 вересня 1619 року братство отримало офіційне визнання короля з наданням привілею на
            будівництво церкви і притулку.
        </p>
        <p>Волинська шляхта на Луцькому сеймику 1645 року протестувала проти рішення Любельського трибуналу, за яким в
            Кисилині мали бути закриті аріянські збір та школа, шляхтич-аріянин Юрій Чаплич-Шпановський мав заплатити
            Луцькій католицькій капітулі 500 золотих червоних, 500 — суду у Володимирі, всі провідники-аріяни мали бути
            видалені з міста.[6]
        </p>
        <p>1648 — повстання проти гніту шляхти.
        </p>
    </div>
</div>
<footer><a href="#">Наверх</a></footer>

</body>
</html>